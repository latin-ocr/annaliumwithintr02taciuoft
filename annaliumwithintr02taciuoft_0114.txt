CORNELII TACITl ANNALJUM [A.U.C.790.

proscriptum patrem exul secutus, ubi domum Augusti pri-
vignus introiit, multis aemulis conflictatus est, dum Mar-
cellus et Agrippa, mox Gaius Luciusque Caesares viguere;
etiarn frater eius Drusus prosperiore civium amore erat. sed 3
5 maxime in lubrico egit accepta in matrimonium Iulia, inpu-
dicitiam uxoris tolerans aut declinans. dein Rhodo regressus 4
vacuos principis penates duodecim annis, mox rei Romanae
arbitrium tribus ferme et viginti obtinuit. morum quoque 5
tempora illi diversa: egregium vita famaque, quoad privatus
10 vel in imperiis sub Augusto fuit; occultum ac subdolum
fingendis virtutibus, donec Germanicus ac Drusus super-
fuere3 idem inter bona malaque mixtus incolumi matre,6
intestabilis saevitia, sed obtectis libidinibus, dum Seianum
dilexit timuitve, postremo in scelera simul ac dedecora

15 prorupit, postquam remoto pudore et metu suo tantum
ingenio utebatur.


CORNELII TACJTJ ANNALJUM [mue. 785·

8 (14). Nam ea tempestate, qua Seiani amicitiam ceteri
falso exuerant, ausus est eques Romanus M. Terentius, ob
id reus, amplecti, ad hunc modurn apud senatum ordiendo:
‘fortunae quidem meae fortasse minus expediat adgnoscere 2

5 crimen quam abnuere: sed utcumque casura res est, fatebor
et fuisse me Seiano amicum, et ut essem expetisse, et
postquam adeptus eram laetatum. videram collegam patris 3
regendis praetoriis cohortibus, mox urbis et militiae munia
simul obeuntem. illius propinqui et adfines honoribus 4

10 augebantur; ut quisque Seiano intimus, ita ad Caesaris
amicitiam validus: contra quibus infensus esset, metu ac
sordibus conflictabantur. nec quemquam exemplo adsumo : 5
cunctos, qui novissimi consilii expertes fuimus, meo unius
discrimine defendam. Qon enirn Seianum Vulsiniensem, set 6

15 Claudiae et Iuliae domus partem, quas adfinitate occupaverat,
tuum, Caesar, generum, tui consulatus socium, tua officia in
re publica capessentem colebamus. non est nostrum aesti- 7
mare quern supra ceteros et quibus de causis extollas: tibi
summurn rerum iudicium di dedere, nobis obsequii gloria

ιο relicta est. spectamus porro quae coram habentur, cui ex 8
te opes honores, quis plurima iuvandi nocendive potentia,
quae Seiano fuisse nemo negaverit. abditos principis sensus, 9
et si quid occultius parat, exquirere inlicitum, anceps: nec
ideo adsequare. ne, patres conscripti, ultimum Seiani diem, 10

25 sed sedecim annos cogitaveritis. etiam Satrium atque Pom-
ponium venerabamur; libertis quoque ac ianitoribus eius
notescere pro magnifico accipiebatur. quid ergo? indistincta 11
haec defensio et promisca dabitur? immo iustis terminis divi-
datur. insidiae in rem publicam, consilia caedis adversum

30 imperatorem puniantur: de amicitia et officiis idem finis et
te, Caesar, et nos absolverit.’

9 (15). Constantia orationis, et quia repertus erat qui
efferret quae omnes animo agitabant, eo usque potuere, ut

